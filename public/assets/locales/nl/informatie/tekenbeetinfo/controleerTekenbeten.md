## Hoe controleer ik op tekenbeten?

Ben je op een plaats geweest waar teken voorkomen? Controleer jezelf (en eventueel anderen) op tekenbeten. Een teek heeft voorkeur voor bepaalde plaatsen op het lichaam, zoals liezen, knieholtes, oksels, bilspleet, de randen van ondergoed, achter de oren en rond de haargrens in de nek. Gebruik zo nodig een spiegel en een vergrootglas. Controleer ook je kleding. Je kunt kleding met teken minimaal 30 minuten op 60ÂºC wassen of de kleding na het wassen in de wasdroger stoppen. Dan gaan teken dood.
