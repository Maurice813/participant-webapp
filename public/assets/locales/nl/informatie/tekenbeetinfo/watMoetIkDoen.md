## Wat moet ik doen bij een tekenbeet?
- Haal een teek zo snel mogelijk weg. Hoe langer de teek in je huid zit, hoe groter de kans dat hij ziekteverwekkers overdraagt.
- Gebruik geen alcohol, jodium, zeep, olie of andere middelen voordat je de teek weghaalt.
- Neem een puntig pincet waarmee je de teek goed bij de kop kunt vastpakken. Er zijn ook andere tekenverwijderaars te koop, bijvoorbeeld bij de drogist of apotheek. Gebruik het product volgens de gebruiksaanwijzing. Je kunt een vergrootglas gebruiken om de teek op je huid beter te zien.
- Pak de teek zo dicht mogelijk op de huid bij de kop beet en trek hem er langzaam uit. Blijft  er een stukje van de kop van de teek in de huid achter? Dat is ongevaarlijk. Dat komt er vanzelf weer uit, net als bij een splinter. Ontsmet het beetwondje (dus n√°dat je de teek hebt verwijderd) met 70% alcohol of jodium.
- Schrijf de datum en de plaats op het lichaam waar je gebeten bent op.
- Denk je dat de teek al meer dan 24 uur in de huid vastzit? Overleg dan met de huisarts of behandeling nodig is.
- Heb je de teek binnen 24 uur verwijderd? Houd de huid rondom de beet drie maanden in de gaten. Let op het ontstaan van een rode ring of andere klachten die kunnen duiden op de ziekte van Lyme.
- Ontstaat er een rode ring of vlek? Krijg je andere klachten, zoals koorts? Ga dan naar de huisarts en vertel dat je door een teek gebeten bent.


