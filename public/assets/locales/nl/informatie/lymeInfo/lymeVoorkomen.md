# Hoe Lyme voorkomen?
Het is verstandig om nadat u in het groen bent geweest uw lichaam en dat van kinderen of anderen goed te controleren op teken. Kijk vooral op warme plekken, zoals oksels, liezen, bilnaad, knieholten en onder de randen van het ondergoed. Teken kunnen zich ook – vooral bij kinderen – op het hoofd, achter de haargrens en achter de oren nestelen.

## Krijgt iedereen die besmet wordt met de Borrelia bacterie de ziekte van Lyme?
Nee, niet altijd. Het menselijk lichaam kan de infectie ook bestrijden met het eigen afweermechanisme.
