# Wanneer moet ik naar de huisarts?

Als u een rode ring of vlek op uw huid (erythema migrans) heeft gevonden en die ring of vlek in enkele dagen groter wordt, moet u naar de huisarts. Dit geldt ook als u na een tekenbeet andere klachten krijgt die kunnen duiden op de ziekte van Lyme. Geef bij de huisarts altijd aan dat u door een teek bent gebeten en wanneer dit is gebeurd. Hebt u de teek na meer dan 24 uur verwijderd? Dan kunt u contact opnemen met de huisarts om te bespreken of behandeling nodig is.
