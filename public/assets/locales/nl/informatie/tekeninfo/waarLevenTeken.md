## Waar leven teken?
De teek leeft graag in een gemengd loofbos met een ondergroei van blauwe bosbes en/of varens. Ook in dennenbossen met een dichte, hoge laag gras zijn vaak veel teken. Dit komt omdat in dit soort bossen veel muizen zitten. De larven van de teken voeden zich namelijk via de muizen. Teken kunnen zich niet ver verplaatsen, dus waar veel muizen zijn, zijn meestal ook veel teken.

 

### Teken in de tuin
Een derde van de tekenbeten lopen mensen op in de tuin. Dat blijkt uit onderzoek van De Natuurkalender. Die tuinen liggen vooral in een bosrijke omgeving, maar ook van midden in de (grote) stad melden mensen tekenbeten.

De teek komt bijna niet voor in open terrein zoals weilanden, uiterwaarden en heidevelden.

