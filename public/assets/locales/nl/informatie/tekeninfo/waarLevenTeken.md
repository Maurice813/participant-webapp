## Waar leven teken?
De teek verblijft graag in een gemengd loofbos met een ondergroei van blauwe bosbes en/of varens. De teek wordt ook vaak aangetroffen in dennenbossen met een dichte, hoge  laag gras. In dit soort bossen zitten veel  muizen, vooral de bosmuis en de rosse woelmuis, maar ook een aantal soorten spitsmuizen. De larven van de teken voeden zich via de muizen. Teken kunnen zich niet ver verplaatsen, dus waar veel muizen zijn, zijn meestal ook veel teken. 

 

### Teken in de tuin
Een derde van de tekenbeten lopen mensen op in de tuin. Dat blijkt uit onderzoek van De Natuurkalender. Die tuinen liggen vooral in bosrijke omgeving, maar ook van midden in de (grote) stad melden mensen tekenbeten. 

De teek komt nauwelijks voor in open terrein zoals weilanden, uiterwaarden en heidevelden.
