## Hoe kan ik een tekenbeet voorkomen?
Teken zitten vooral in hoog schaduwrijk gras en dode bladeren bij bomen en struiken. Teken vallen meestal niet uit bomen. Ontwijkcontact met lage planten en struiken in een tekenrijke omgeving, zodat teken niet op je lichaam over kunnen stappen. Mensen die in aanraking komen met teken (zoals boswachters, hoveniers en militairen) krijgen het advies zichzelf extra te beschermen tegen tekenbeten.

De onderstaande tips bieden geen garantie dat je geen tekenbeet oploopt. Het blijft dan ook belangrijk om je lichaam te controleren op tekenbeten nadat je in het groen bent geweest. Controleer ook altijd je kleding op de aanwezigheid van teken.
- Blijf zoveel mogelijk op de paden en vermijd dichte begroeiing en struikgewas.
-	Draag dichte schoenen, lange mouwen en een lange broek. Stop broekspijpen in je sokken. Op lichte kleding zijn teken beter te zien. Controleer tijdens je verblijf in het groen ook regelmatig je kleding, zodat je teken al kunt verwijderen voordat ze op de huid komen en zich vastbijten. 
-	Draag kleding die is ge√Ømpregneerd met het insectenwerend middel Permetrine.
-	Spuit je kleding in met een insectenwerend middel dat DEET (diethyltoluamide) bevat met een minimum concentratie van 30 procent. Smeer ook de onbedekte huid in met een middel dat DEET bevat. DEET zit verwerkt in diverse antimug-middelen, maar de stof werkt ook afstotend op teken. DEET blijft ongeveer zes uur actief.
 

**Het belangrijkste advies is om je huid en kleding goed te controleren en teken te verwijderen nadat je in het groen bent geweest.**
