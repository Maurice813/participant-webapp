Tekenradar.nl is een citizen science-project. Citizen science, of burgerwetenschap, betekent voor en door het Nederlandse publiek. We hebben jou hierbij dus nodig!

Tekenradar.nl is in 2012 opgericht door het RIVM en Wageningen University. In Tekenradar.nl gaan voorlichting over tekenbeten en de ziekte van Lyme hand in hand met citizen science onderzoek.

**Waarom onderzoek via Tekenradar.nl?**
De onderzoeken via Tekenradar.nl hebben als doel:
- Beter meten en laten weten wanneer en waar het risico op tekenbeten hoger is.
- Meer inzicht krijgen in de oorzaken van een ernstig verloop van de ziekte van Lyme, en mogelijkheden om de ziekte te voorkomen..
- Bepalen wat in de praktijk bruikbaar is om de kans op een tekenbeet te voorspellen. Ook willen we erachter komen welke factoren zorgen voor meer kans op acute en/of aanhoudende klachten.
- Bepalen hoe vaak andere tekenoverdraagbare ziekteverwekkers na een tekenbeet ziekte veroorzaken. En hoe kunnen deze ziekten het beste vastgesteld worden?
