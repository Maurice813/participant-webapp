**Tekenradar.nl** is sinds de oprichting in 2012 door het RIVM en Wageningen University een platform met een groot bereik onder het Nederlands publiek, waarin voorlichting over tekenbeten en de ziekte van Lyme hand in hand gaat met citizen science based onderzoek.

Inmiddels is het platform een samenwerking tussen 5 partners: RIVM, Wageningen University, Stichting voor Duurzame Ontwikkeling, Amsterdam UMC en Radboudumc. Onderzoeken via Tekenradar worden door één of meer van deze partners uitgevoerd, soms ook met derde partijen als alle andere partners daar geen bezwaar tegen hebben. 
Het RIVM gaat over het beheer van het platform.
