## Tekenradar-vragenlijstonderzoek
Door een melding te doen op tekenradar kunnen mensen meedoen aan het Tekenradar-vragenlijstonderzoek. Ze worden dan uitgenodigd om na de meldvragenlijst gedurende een jaar lang vragenlijsten in te vullen over hun gezondheid. Deelnemers aan het vragenlijst onderzoek worden soms ook uitgenodigd voor aanvullend onderzoek, soms ook met bloedafname, waarvoor ze dan apart toestemming kunnen geven. In het vragenlijst onderzoek wordt gekeken hoeveel tekenbeet- en lymeziekte meldingen er worden gedaan, en wat voor gevolgen tekenbeten en lymeziekte hebben voor de gezondheid. Ook wordt de geografische verdeling van tekenbeten en lymeziekte in kaart gebracht, en teruggekoppeld aan het publiek. Het onderzoek wordt uitgevoerd door [Wageningen University](/informatie/wageningen-university) en het [RIVM](/informatie/RIVM), en is mede mogelijk gemaakt door het Nederlands Lymeziekte-expertisecentrum (NLe).
