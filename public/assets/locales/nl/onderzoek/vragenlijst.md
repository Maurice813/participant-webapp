## Tekenradar-vragenlijstonderzoek
Hoeveel meldingen van tekenbeten en lymeziekte zijn er? Welke gevolgen hebben tekenbeten en lymeziekte voor de gezondheid? Waar in Nederland komen deze tekenbeten en lymeziekte voor? Dit kunnen we te weten komen via het Tekenradar-vragenlijstonderzoek. 
De uitkomsten van het onderzoek brengen we in kaart en delen we met het publiek. 

Iedereen kan een melding doen op Tekenradar.nl! Op die manier kun je meedoen aan het Tekenradar-vragenlijstonderzoek. Hoe gaat het onderzoek in zâ€™n werk?
-	Je krijgt dan, na de meldvragenlijst, elke 3 maanden een uitnodiging om een nieuwe vervolgvragenlijst in te vullen over je gezondheid. 
- Na 12 maanden ontvang je geen vervolgvragenlijsten meer.
- Om mee te doen aan het Tekenradar-vragenlijstonderzoek is een account op Tekenradar.nl nodig.
-	Je kunt ook apart toestemming geven om uitgenodigd te worden voor aanvullend onderzoek, soms ook met bloedafname. Mocht er in de toekomst een passend onderzoek zijn, nemen we contact op met meer informatie over het onderzoek. Daarna kun je besluiten om mee te doen of niet. 

[Wageningen University](/informatie/wageningen-university) en het [RIVM](/informatie/RIVM) voeren het Tekenradar-vragenlijstonderzoek uit. Het onderzoek is mede mogelijk gemaakt door het Nederlands Lymeziekte-expertisecentrum (NLe).

Wil je meer weten over het onderzoek en privacy? Bekijk dan de [privacyverklaring van Tekenradar](/privacy).
