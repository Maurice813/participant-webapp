## Doelen van het onderzoek

Tekenradar.nl is sinds de oprichting in 2012 door het RIVM en Wageningen University een platform met een groot bereik onder het Nederlands publiek, waarin voorlichting over tekenbeten en de ziekte van Lyme hand in hand gaat met citizen science onderzoek.
 
Tekenradar.nl heeft als doel om:
 
Actuele informatie te verschaffen over teken en de ziekte van Lyme
- Door actuele informatie te geven over het aantal tekenbeetmeldingen  in Nederland. We verwachten dat met deze informatie meer mensen actief aan preventie zullen doen.
- Door mensen te wijzen op de kans op tekenbeten en de ziekte van Lyme gevallen in Nederland, hoe vaak en wanneer een tekenbeet of erythema migrans) leidt tot (ernstige) klachten door de ziekte van Lyme. We verwachten dat met deze informatie meer mensen zich bewust worden van de risicoâ€™s en risicofactoren.
- Door actief en frequent communiceren van de onderzoeksresultaten van Tekenradar.nl naar het brede publiek en specifieke doelgroepen.
 
Onderzoek uit te voeren naar tekenbeten en de ziekte van Lyme
- Onderzoek naar de oorzaken van een ernstig verloop van de ziekte van Lyme, en mogelijkheden voor preventie daarvan.
- Bepalen wat in de praktijk bruikbare voorspellende risicofactoren zijn voor het oplopen van een tekenbeet en voor het ontwikkelen van acute en/of aanhoudende klachten.
- Onderzoek naar hoe vaak andere tekenoverdraagbare ziekteverwekkers na een tekenbeet ziekte veroorzaken en hoe deze ziekten het beste aangetoond kunnen worden. 
