## Doelen van het onderzoek

Tekenradar is een platform waar door middel van citizen science onderzoek gedaan wordt naar tekenbeten en de ziekte van Lyme. Citizen science wordt ook wel burgerwetenschap genoemd. Dit betekent dat onderzoek deels door burgers wordt uitgevoerd, zoals het melden van tekenbeten. 

Door het onderzoek via tekenradar kan er:
- Beter gemeten wanneer en waar het risico op tekenbeten hoger is.
- Meer inzicht verkregen worden in de oorzaken van een ernstig verloop van de ziekte van Lyme, en mogelijkheden voor preventie daarvan.
- Bepaald worden wat in de praktijk bruikbare voorspellende risicofactoren zijn voor het oplopen van een tekenbeet en voor het ontwikkelen van acute en/of aanhoudende klachten.
- Bepaald worden hoe vaak andere tekenoverdraagbare ziekteverwekkers na een tekenbeet ziekte veroorzaken en hoe deze ziekten het beste aangetoond kunnen worden.

Al deze kennis over tekenbeten en de ziekte van Lyme komt vervolgens via tekenradar weer terug bij de burger. Wil jij ook bijdragen aan tekenradar onderzoek? Maak dan een account en meld je vrijblijvend aan voor tekenradar. 
