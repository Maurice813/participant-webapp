## Doelen van het onderzoek

Via Tekenradar.nl worden burgers voorgelicht over en betrokken bij onderzoek naar tekenbeten en de ziekte van Lyme. Voorlichting over tekenbeten en de ziekte van Lyme gaat zo hand in hand met citizen science onderzoek.
 
De onderzoeken via Tekenradar.nl hebben als doel:
- Beter meten en terugkoppelen wanneer en waar het risico op tekenbeten hoger is.
- Meer inzicht krijgen in de oorzaken van een ernstig verloop van de ziekte van Lyme, en mogelijkheden voor preventie daarvan.
- Bepalen wat in de praktijk bruikbare voorspellende risicofactoren zijn voor het oplopen van een tekenbeet en voor het ontwikkelen van acute en/of aanhoudende klachten.
- Bepalen hoe vaak andere tekenoverdraagbare ziekteverwekkers na een tekenbeet ziekte veroorzaken en hoe deze ziekten het beste aangetoond kunnen worden. 
